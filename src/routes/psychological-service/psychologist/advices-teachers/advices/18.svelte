<script context="module">
  export const title = "Емоційне вигорання";
</script>

<script>
  import image from "./18.jpg";
</script>

<img src={image} alt="" class="w-80 mx-auto" />

<p>
  Емоційне вигорання – синдром постійної втоми та емоційного виснаження. Синдром
  притаманний людям, робота яких пов’язана зі спілкуванням. Наразі ситуація ніби
  інша, проте спілкування стало в рази більше. В умовах сьогодення зросла
  необхідність бути на зв’язку, вислуховувати інших, говорити, стежити за
  актуальними новинами та перевіряти їх.
</p>

<p>ВООЗ описує 3 головних симптоми емоційного вигорання:</p>
<ol>
  <li>
    Відчуття виснаження, що призводить до порушення сну, зниження імунітету та
    проблем із концентрацією уваги.
  </li>
  <li>
    Інтелектуальна й емоційна дистанція з роботою, що супроводжується почуттям
    негативу та цинізму відносно робочих ситуацій, відірваністю від колективу,
    відсутністю мотивації та негативним сприйняттям реальності.
  </li>
  <li>
    Зниження професійної ефективності, що проявляється в неспроможності
    впоратися з робочими обов’язками, внаслідок чого з’являються сумніви у
    власних здібностях і компетентності.
  </li>
</ol>

<p>
  Як зробити так, щоб ваше життя було приємним, а ваші ресурси не
  випаровувалися?
</p>

<ol>
  <li>
    Візьміть перерву. Навіть якщо ви обожнюєте роботу та щоранку прокидаєтеся з
    думками про неї, пауза потрібна всім. Повноцінна активна відпустка може
    врятувати від вигорання та надати сил.
  </li>
  <li>
    Піклуйтеся про себе. Приділіть 5 хвилин чашці улюбленого чаю чи кави,
    телефонній розмові чи улюбленій музиці, якщо відчуваєте прилив тривоги чи
    роздратування.
  </li>
  <li>
    Плануйте день. Почніть день із приємної справи, а потім переходьте до
    поставлених задач.
  </li>
  <li>
    Хваліть себе. Нагадуйте собі про власні досягнення. Виписуйте найзначніші
    досягнення дня, якщо вам заважає внутрішній перфекціонізм.
  </li>
  <li>
    Чергуйте складні завдання з приємними. Перенапруження під час роботи не
    сприяє утриманню ресурсу, тож згодом ви починаєте вигоряти. Плануйте свій
    день так, щоб він був збалансованим, приємним і продуктивним.
  </li>
  <li>
    Говоріть про себе лише позитивне. Не допускайте руйнівних оцінних суджень
    себе та оточуючих.
  </li>
  <li>
    Частіше займайтеся улюбленою справою. Хобі допомагають уникнути вигорання,
    головне в цьому процесі – навчитися відновлювати сили та заряджатися
    енергією.
  </li>
  <li>
    Будьте фізично активними. Фізична активність – ефективний спосіб позбутися
    вигорання. Після декількох простих вправ тіло почне підганяти вас швидше
    закінчити роботу та займатися спортом.
  </li>
  <li>
    Будьте уважні. Якщо людина перебуває у стресовому стані, головною проблемою
    є нестача усвідомлення причини. З уважними та виваженими кроками у вас
    з'явиться більше часу для роздумів і розв'язання проблем.
  </li>
</ol>

<p>
  Зверніться до фахівця. Причини, що лежать в основі емоційного вигорання, іноді
  важко зрозуміти без професійної допомоги. Терапія – це спосіб підтримки
  здорового духу. Емоційне вигорання не лише є ознакою стресу на робочому місці,
  а й може стати причиною нових проблем. Пам'ятайте, що психолог – не лікар,
  звернувшись до нього ми не стаємо «психами».
</p>
