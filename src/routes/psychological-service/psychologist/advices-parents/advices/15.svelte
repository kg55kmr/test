<script context="module">
  export const title =
    "Як допомогти дітям впоратися з тривожністю під час воєнних дій";
</script>

<script>
  import image from "./15.jpg";
</script>

<img src={image} alt="" class="w-80 mx-auto" />

<ol>
  <li>
    Не ігноруйте й не ухиляйтесь від запитань, але не лякайте, коли будете
    відповідати.
  </li>
  <li>
    Пояснюйте, що наша армія захищає нас. У дорослих є план. У вас також є план
    – обговоріть деталі, що робити в стресових ситуаціях, дайте конкретні
    інструкції. Поясніть, що ви йдете в більш безпечне місце, проте воно може
    бути менш комфортним, ніж дім, розкажіть, що зібрали необхідні речі, дайте
    можливість обрати, що дитина візьме із собою (так вона відчуватиме
    відповідальність і хоча б мінімальний контроль над ситуацією).
  </li>
  <li>
    Дайте можливість висловити емоції. Скажіть, як самі себе почуваєте (боятися
    – це нормально, на своєму прикладі покажіть що страх – це ок, ви розумієте
    дитину, проте не панікуйте й будьте опорою). Потім запитайте в дитини, що
    вона відчуває, – дайте їй час відкритися, не наполягайте, якщо не хоче
    говорити. Обговоріть, що робити із сильними емоціями, і спробуйте зробити це
    разом: можна плакати, кричати, стискати щось, фізично рухатися (стрибати,
    ходити), дихати глибоко (глибокий вдих – затримка дихання – видих, для дуже
    маленьких дітей ще можна дихати так, ніби сильно дмухаєш на квітку). Якщо
    помітили, що дитина стала панікувати – подихайте разом, випийте ковток води,
    обійміться. Будьте поруч, дайте знати: як тільки що – ви тут, нехай
    звертається до вас – вона не одна.
  </li>
  <li>
    Залучайте дитину до вибору того, що будете робити. Давайте вибір із кількох
    варіантів: будемо дивитися мультик чи помалюємо? Пограємо в цю гру чи в цю?
  </li>
  <li>
    У кожної сім’ї є справи, які ви щодня робили разом – продовжуйте їх робити,
    це дасть можливість дитині на чомусь концентруватися, трохи поверне відчуття
    спокою. Якщо ви робили руханку зранку, а ввечері дивилися пізнавальні відео
    – продовжуйте.
  </li>
  <li>
    Коли слідуєте з дитиною в сховище, поясніть, що кожен герой казок та
    мультиків проходить випробовування на сміливість і долає різноманітні
    перешкоди. Пригадайте казки, які читали дитині, мультики, які ви дивилися
    разом, і згадайте, які там були випробовування. Це допоможе дитині зрозуміти
    неунікальність ситуації й запустити механізми адаптації.
  </li>
  <li>
    У сховищах холодно або душно, тісно, темно. Але у всіх людей є уява!
    Пограйте з дитиною в гру “а вигадаймо щось кольорове, щось дивне, щось з
    вухами й інше”. Так можна зменшити вплив депривації (психічний стан, коли
    немає змоги задовольняти деякі основні (життєві) психічні потреби достатньою
    мірою впродовж тривалого часу).
  </li>
  <li>
    Коли лунають вибухи та постріли, а ви в укритті, можна з дитиною уявляти
    великі крила янголів (фей тощо), що боронять наших воїнів та допомагають їм
    нас захищати.
  </li>
  <li>
    Коли в дитини виникають запитання, як ми можемо допомогти, – малюйте з
    малечею малюнки підтримки та публікуйте їх у соціальних мережах. Так дитина
    побачить і відчує, що вона теж робить щось важливе.
  </li>
  <li>
    Фізичні ігри, дихальні вправи, навчання, вивчення іноземної мови теж
    допоможуть організму стабілізувати психічну систему після дезорганізації
    воєнним станом.
  </li>
  <p>
    <b>
      Найважливіше: будьте спокійні й разом із близькими, вірте в нашу армію!
    </b>
  </p>
</ol>
