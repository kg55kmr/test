<script context="module">
  export const title =
    "Показники соціально-психологічної готовності випускника школи до самостійного життя";
</script>

<script>
  import image from "./4.jpg";
</script>

<img src={image} alt="" class="w-80 float-right ml-3" />

<p>
  Закінчуючи школу, старшокласник повинен бути соціально і психологічно готовим
  до вступу в доросле життя. Ця готовність полягає в наявності здібностей,
  знань, умінь і навичок, які дали б змогу реалізуватися йому в суспільстві як
  неповторній особистості, яка прагне успіху, забезпечили б розвиток його як
  громадянина, працівника, творця сім'ї. Конкретними свідченнями готовності
  випускника школи до самостійного життя є:
</p>
<ul>
  <li>
    Велика сила духу, знання законів життя і готовність дотримуватись їх, щоб
    самореалізуватися, самовиразитися та самостверд йтися.
  </li>
  <li>
    Освіченість, яка полягає в наявності знань з різних сфер суспільного життя,
    життєвого досвіду, стійких і реалістичних поглядів на життя, політичні
    події; в усвідомленні свого місця в житті, обов'язків і прав; у
    сформованості національної самосвідомості, знанні історичного минулого і
    перспектив розвитку свого народу і держави, готовності захищати їх інтереси.
  </li>
  <li>
    Розсудливість, що виявляється в умінні не піддаватися негативному впливові,
    аналізувати явища, події, раціонально долати складні, екстремальні ситуації.
  </li>
  <li>
    Здатність до праці. Свідченням її є виконання різних видів робіт, уміння
    раціонально використовувати свій час, оволодіння навичками ведення
    домашнього господарства, готовність забезпечити себе матеріально.
  </li>
</ul>

<p>
  Основним виявом цієї здатності є обрання професії, яка відповідає можливостям
  особистості і потрібна суспільству.
</p>

<ul>
  <li>
    Особистісна культура, яка виявляється в адекватній оцінці своєї особистості,
    знанні своїх сильних сторін і недоліків. Важливими ознаками особистісної
    культури є впевненість у собі, вміння самореалізуватися, керувати своїм
    настроєм, контролювати себе, дбати про своє здоров'я (правильно харчуватися,
    займатися фізкультурою, дотримуватися особистої гігієни, режиму сну, праці і
    відпочинку), відсутність шкідливих звичок (куріння, вживання спиртних
    напоїв, наркотиків тощо), заняття самовихованням, наявність різнобічних
    інтересів.
  </li>
  <li>
    Готовність до сімейного життя, свідченням якої є усвідомлення особливостей
    ролей дружини чи чоловіка, обов'язків щодо виховання дітей.
  </li>
  <li>
    Любов і повага до батьків, допомога їм, доброзичливе ставлення до старших.
  </li>
  <li>
    Культура спілкування, яка полягає в умінні поводитися, веселитися і
    відпочивати серед людей, у здатності доброзичливо, справедливо, гуманно,
    потовариськи ставитися до них. Вона передбачає також розуміння людей, вміння
    об'єктивно оцінювати їхні вчинки, давати поради, вибачати помилки,
    допомагати у складних ситуаціях.
  </li>
</ul>

<p>
  Отже, головним досягненням в соціально-психологічному розвитку старшокласників
  є внутрішня духовна сила, самоусвідомленість, розсудливість, готовність до
  самостійного дорослого життя, здатність бути суб'єктом власного життєвого
  шляху, висока особистісна культура, яка виявляється в усіх сферах їх
  актуальної життєдіяльності, виразно проектується у майбутнє.
</p>
