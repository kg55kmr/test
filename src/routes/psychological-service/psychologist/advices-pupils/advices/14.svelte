<script context="module">
  export const title =
    "Толерантність як ознака високого духовного розвитку суспільства";
</script>

<script>
  import image from "./14.jpg";
</script>

<img src={image} alt="" class="w-80 mx-auto" />

<p>
  ​Толерантність як норму сучасного цивілізованого світу продекламовано в
  Резолюції Генеральної Конференції ЮНЕСКО 16 листопада 1995 року як «Декларацію
  принципів толерантності». З того часу цей день щороку відзначається як
  Міжнародний день толерантності по усій планеті.
</p>
<p>З латини tolerantia означає «стійкість, витривалість».</p>
<p>
  Синоніми толерантності - це терпимість, повага до чужої думки, лояльність.
  Толерантність повинні виявляти як окремі люди та групи людей, так і держави.
</p>
<p>
  Толерантність - це готовність постійно і з гідністю сприймати будь-яку
  особистість або подію.
</p>
<p>
  Усі люди мають бути повністю інтегровані в суспільство і бути рівноправними
  незалежно від раси, статі, національності або релігії. Хоча в житті ми часто
  натрапляємо на упередженість, стереотипізацію, глузування, ненависть,
  безпідставні звинувачення, залякування, домагання тощо.
</p>
<p>
  Але не потрібно плутати толерантність з поблажливістю або потуранням. Вияв
  толерантності, який співзвучний повазі прав людини, не означає терплячого
  ставлення до соціальної несправедливості, відмови від своїх або поступок чужим
  переконанням. Заповідь толерантності – нульова толерантність до дискримінації
  та насильства.
</p>
<p>
  Здатність людини відстоювати свою точку зору, не порушуючи моральних прав
  іншої людини, називають асерт́ивністю. Це здатність у ситуації зовнішнього
  тиску коректно відстоювати свої інтереси та свою лінію поведінки, спокійно
  казати «ні» тому, що вас не влаштовує та продовжувати в соціально прийнятній
  формі ефективно наполягати на своїх правах. Асертивність – це самоствердження
  через конструктивну діяльність, досягнення майстерності безконфліктного
  спілкування. Стати асертивним, тобто навчитися відстоювати себе і захищати
  свої права у спокійній неагресивній манері, це значить поєднати свою внутрішню
  силу з увічливістю в стосунках з оточенням.
</p>
<p>
  Поняття толерантності вбирає в себе багато позитивних людських якостей та
  проявів особистості, головними серед них є щирість, мудрість, людяність.
</p>
<p>
  Толерантність - це насамперед активне ставлення, що формується на основі
  визнання універсальних прав і основних свобод людини.
</p>
